---
title: Vonalak, amelyek összekötnek
date: 2024-12-28
palyazatok:
  - eta-foglalkoztatasi-2024
---
2024. november 23-tól dec.3-ig az “Együtt-Értük” Alapítvány ezzel a címmel rendezte meg kiállítását, melyet az idei évben úgy időzítettünk, hogy a Fogyatékkal élő emberek világnapjával záródjon, mely december 3-án van.
<!--more-->

Ez alkalomból meghirdettük az “Alkoss nekünk, alkoss velünk” pályázatunkat is, melyre a helyi és a környékbeli iskolákból és a helyi óvodából rengeteg pályamunka érkezett. Többségükben a gyerekek azt próbálták megrajzolni, festeni, hogy látják ők sérült embertársaikat, és milyen sokszínű a világunk. Gyönyörű szép munkák születtek, ezúton is köszönjük mindenkinek, aki pályamunkát küldött be hozzánk, a díjazottaknak pedig szívből gratulálunk!

A kiállításon az “Együtt- Értük” Alapítvány is bemutatta, milyen csodálatos munkákat készítenek a támogatott fiatalok, így ismét egy újabb lépést tehettünk az integráció és a társadalmi elfogadás felé. A Pápay Iskolában tanuló támogatott fiataljaink kerámiáit, szőtteseit, festményeit, az ültetett növényeket és a kiállítás fotóit a munkafolyamatokról sokan megcsodálták, nem csak a város lakói, hanem az erre járó turisták is, mi pedig rendkívül büszkék voltunk rájuk.

A kiállított tárgyakhoz az alapanyagokat az [ÉTA Országos Szövetség](https://www.eta-szov.hu) 2024. évi foglalkoztatási pályázat támogatásából valósítottuk meg, melyet ezúttal is nagyon köszönünk!
