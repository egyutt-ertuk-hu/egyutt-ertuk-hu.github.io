---
title: Karácsonyi támogatások
author: aniko
type: post
date: 2021-01-31T00:03:21+00:00
site-sidebar-layout:
  - default
  - default
site-content-layout:
  - default
  - default
theme-transparent-header-meta:
  - default
  - default
categories:
  - Egyéb kategória

---
A 2020-as év minden szervezet, így alapítványunk életében is „átírta” szokásos terveinket.

A járványhelyzet miatt már a tavaszi időszakban **<u>élelmiszer és tisztítószer csomaggal</u>** kerestük meg a legrászorulóbb családokat, s ezt az akciót – az ÉTA Szövetség támogatásának köszönhetően &#8211; karácsony előtt is megismételtük.

Novemberben örömmel fogadtuk a hírt, hogy a **<u>hagyományos karácsonyi Jótékonysági Vásár</u>** kedvezményezettje alapítványunk, s ezen keresztül a Pápay Iskola tanulói lesznek. Példaértékű volt az az összefogás, ami e vásár kapcsán megjelent, s az a kreativitás, mely a vírushelyzetben is megtalálta a legmegfelelőbb megoldást az eredeti célkitűzés megvalósítására.

Köszönetünket fejezzük ki a „Karácsonyi készülődés” csoport minden lelkes és aktív tagjának, a BBK, s a Reform Virágbolt munkatársainak, akik személyes lelkesedésükkel, tettrekészségükkel megvalósítói voltak e sikeres programnak!

A támogatásként kapott 550.700 Ft kiemelkedően szép összegével &#8211; a körültekintő döntést követően – ismét egy lényeges lépést tehetünk majd az értelmi sérült gyermekek életminőségének fejlesztése terén.

Mindemellett a Pápay Iskola minden tanulója egy külön édességcsomagot kapott, – megható módon –**<u>az intézmény egy volt növendéke, immár sok éves rendszeres Támogatónk jóvoltából.</u>**