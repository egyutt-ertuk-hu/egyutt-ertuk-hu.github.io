---
title: Tavaszi zsongás
date: 2023-07-31
palyazatok:
  - nea2023
---
2023. májusában különleges rendezvénysorozat valósulhatott meg az “Együtt-Értük” Alapítvány szervezésében. 
<!--more-->
A “Tavaszi zsongás” nevű integrált rendezvénysorozat keretében együtt ünnepelhettük a környék településeinek iskolásaival, óvodásaival együtt az összetartozás, a közös munka, közös tanulás, közös játék élményét. Boldogok voltunk, hiszen nagyon sokan bekapcsolódtak a programba, akik támogatott tanulóinkkal együtt töltöttek egy-egy délelőttöt. A célunk ezzel a programmal az volt, hogy a gyerekek a jó hangulatú együttlét közben tanulják az elfogadást, a megértést, segítést. A felnőttek többet tudjanak rólunk, megismerjenek minket és betekintést nyerjenek a szakmai módszereinkbe.

A programokon a tanulók kisebb csoportokban vettek részt, forgószínpad szerűen mindent kipróbálhattak. A programsorozat nagyon jó hangulatban zajlott, a tanulók élményekkel gazdagon indulhattak haza, lelkesen ígérték, hogy hamarosan újra eljönnek. 
Ezúton is köszönjük minden együttműködő kollégánknak, önkéntesünknek, hogy szaktudásuknak, jó szervezőkészségüknek, empatikus és segítő hozzáállásuknak köszönhetően ismét nagyon büszkék lehettünk közösségünkre!

Örülünk, hogy együtt lehettünk a Brunszvik Teréz Óvoda ovisaival, a tordasi Sajnovics János Általános Iskola negyedikes tanulóival, a Ráckeresztúri Petőfi Sándor Általános Iskola másodikosaival, a Martonvásári Beethoven Általános Iskola negyedikeseivel, valamint érzékenyítő előadást tarthatott Botos Imre igazgató úr a Kápolnásnyéki Vörösmarty Mihály Általános Iskola és Gimnázium tanulóinak.

Reméljük, a zsongó, vidám hangulatot még sokáig őrizték a mi tanulóink és a kis vendégeink is!
