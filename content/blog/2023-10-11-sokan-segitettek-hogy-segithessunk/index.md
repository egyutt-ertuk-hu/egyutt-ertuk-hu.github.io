---
title: Sokan segítettek, hogy segíthessünk
date: 2023-10-11
---
Az “Együtt-Értük” Alapítvány a nyár folyamán is tovább folytatta küldetését a segítségnyújtás és közösségépítés terén.
<!--more-->
Ezúton is köszönjük az Önkormányzatnak, hogy az általuk támogatott pályázatunk révén két hetes nyári tábort tudtunk biztosítani a Pápay Ágoston Általános Iskola tanulóinak. Életreszóló élményeket szereztek a gyerekek, fiatalok ezidő alatt, hiszen változatos programokat biztosítottunk számukra, többek között sárkányhajózhattak a tavon, Csíki Botonddal lovaskocsizhattak, vagy Harry Potter varázslóiskolájában tanulhattak. A tábor mindamellett  óriási segítség volt a sérült gyermekeket nevelő szülők számára is. 

Nagy örömünkre két másik pályázatunk is támogatást nyert az [ÉTA Szövetség](https://www.eta-szov.hu) jóvoltából, így a tanévet a pályázatok nyújtotta szakmai támogatással kezdhették meg a gyógypedagógus kollégák. A sikeres pályázatok mellett óriási öröm volt, hogy az idei évben is sok támogatónk ajánlotta fel személyi jövedelemadója 1%-át, melyet ezúton is hálásan köszönünk! Az alapítvány önkéntesei elkötelezettek az iránt, hogy a támogatásokból még színesebb programokkal, lehetőségekkel, terápiákkal javítsák a sérült fiatalok és családjaik életminőségét.
