---
title: Rólunk
author: king
type: page
date: 2020-07-20T07:46:21+00:00
---
## Rólunk

Alapítványunk immár 1991 óta folytatja sokszínű tevékenységét az értelmileg akadályozott, súlyosan-halmozottan sérült, autizmussal élő gyermekek életminőségének fejlesztése céljából.

Fő célkitűzésünk, hogy változatos programjainkon keresztül hozzájáruljunk az előítéletek csökkentéséhez, s sérült embertársaink társadalmi elfogadottságának növeléséhez.

Rendszeres pályázati tevékenységünk révén tudjuk biztosítani, hogy – állandó támogatási formáink megtartása mellett – további szakmai támogatásokat (sporteszközök beszerzése, alternatív kommunikációs eszközök vásárlása, színházlátogatások, stb.) nyújthassunk célcsoportunk tagjai számára.

**Orbánné Molnár Anikó**  
kuratóriumi elnök

## Mi a célunk?

29 éve töretlenül:

- értelmileg akadályozott, súlyosan-halmozottan sérült gyermekek és fiatalok életminőségének fejlesztése
- szebbé és tartalmasabbá tenni a gyermekek/fiatalok mindennapjait
- sokoldalú terápiás lehetőséget (kutyaterápia, gyógylovaglás, hangtálterápia) biztosítani

- megteremteni a tehetséggondozás (zene, sport tánc) feltételeit
- közösségi programok révén csökkenteni a társadalmi előítéleteket
- segítséget nyújtani a sérült gyermeket nevelő szülőknek

## Kuratóriumi tagok

### André Andrásné, Böbe

Elhivatott segítője a sérült gyermekeknek. Ő az a személy, aki sosem fárad el, lelkesedésével, tettrekészségével példa lehet minden fiatal számára. Ha módja van rá, minden alapítványi programon részt vesz, s derekasan kiveszi részét a tennivalókból.

### Eisenbacher Imréné, Ibolya

A kezdetektől elkötelezett híve az alapítványi célkitűzések megvalósításának. Szervezőkészsége, szakértelme sokszorosan kamatozódott az évtizedek során. A tehetséggondozás területén, s az önkéntesség szakszerű működtetésében szerzett érdemei mellett, kézügyessége, jó ízlése számos alkalommal hatványozta sikereinket.

### Orbánné Molnár Anikó

Alapítója, s kezdetektől kuratóriumi elnöke az alapítványnak. Vallja: „Hálás vagyok azért, hogy egy nagyszerű csapattal, sok lelkes önkéntessel, elkötelezett támogatókkal sokszínű támogatást nyújthatunk az értelmi sérült, súlyosan-, és halmozottan sérült gyermekeknek, s családjaiknak.”

### Ragó Ferencné, Ági

Tud lelkesedni és lelkesíteni. Speciális területe a tehetséggondozás, ezen belül a „Csengettyűs” módszer elindítójaként járult hozzá, hogy az együttzenélés révén igazi sikerélményt élhessenek át a támogatott fiatalok. A „finomhangolások” mestere, de kézügyessége révén is növeli programjaink vonzerejét.

### Pető Sándorné, Magdi

Alapossága, következetessége, kitartása nélkülözhetetlen a programok szervezésénél, s az adminisztrációs feladatoknál egyaránt. Figyelme kiterjed az apró részletekre is, s példát nyújt a felelősségteljes hozzáállásból: ott segít, ahol a legnagyobb szükség van rá.

## Hivatalos dokumentumok

  * <a href="https://egyutt-ertuk.hu/documents/Alapitookirat.pdf" target="_blank" rel="noopener"><br /> Alapító okirat<br /> </a> 
  * <a href="https://egyutt-ertuk.hu/documents/Kozhasznusagi-jelentes-2019.-evi.pdf" target="_blank" rel="noopener"><br /> Közhasznúsági jelentés 2019. évi<br /> </a> 
  * <a href="https://egyutt-ertuk.hu/documents/Beszámoló%20közzététele%202018.%20május%20-%20OBH.pdf" target="_blank" rel="noopener"><br /> Beszámoló 2018.<br /> </a> 
  * [  
    Szakmai beszámoló 2020  
][1] 
  * [  
    Közhasznúsági beszámoló 2020  
][2]

 [1]: http://localhost:8080/wp-content/uploads/2022/04/Szoveges-beszamolo-2020-evi-szakmai-tevekenysegrol.pdf
 [2]: http://localhost:8080/wp-content/uploads/2022/04/2020.-evi-kozhasznusagi-beszamolo.pdf